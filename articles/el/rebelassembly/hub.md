---
title: >
  Πάρε μέρος στη Διεθνή Συνέλευση Δημιουργικού Ακτιβισμού! 🦋
description: >
  Κάνε εγγραφή σε έναν τοπικό κόμβο
langCode: el
articleID: EaXuaq4Ybtd-c4Xnlfgjs-c6rGA2PrbN
languageCollectionID: csAsbf956IQDL1J5DyV3j-nSGEIZgRtA
updatedTimestamp: 1655663431005
createdTimestamp: 1648596997852
tags: ["rebel-assembly"]
---

**Καλούμε κάθε ακτιβίστρια & ακτιβιστή, καθώς και κινήματα, να συμμετάσχουν στη Διεθνή μας Συνέλευση οργανώνοντας ένα τοπικό κόμβο** _**(local hub)**_**. Εάν θέλεις να οργανώσεις έναν κόμβο, κάνε αίτηση για τον συντονισμό τοπικού κόμβου (Προθεσμία: 24 Απριλίου 23:59 UTC).**

Στις 30 και 31 Ιουλίου, άτομα από όλο τον κόσμο που θέλουν να επιφέρουν κοινωνική αλλαγή, συγκεντρώνονται σε τοπικούς κόμβους (local hubs) για να γράψουν πρακτικούς οδηγούς για δημιουργικά άτομα που ασχολούνται με τον ακτιβισμό. Βοήθησέ μας να οργανώσουμε αυτήν την εκδήλωση ως συντονιστής ή συντονίστρια τοπικού κόμβου!

## **Κάνε εγγραφή στον κόμβο σου**

Οι αιτήσεις για τη θέση του συντονισμού κόμβου έχουν κλείσει (η προθεσμία ήταν Παρασκευή 29 Απριλίου 23:59 UTC). Θέλεις ακόμα να συνεισφέρεις στο Activist Handbook; Θα θέλαμε να σε γνωρίσουμε!

👉 [**Προγραμμάτισε μια κλήση**](https://calendly.com/activisthandbook/contribute) με κάποιο άτομο από τους εθελοντές μας.

## **Προσκάλεσε την παρέα σου!**

Η συμμετοχή με άτομα που ξέρεις είναι πιο διασκεδαστική, γι' αυτό φρόντισε να προσκαλέσεις 2 ή 3 φίλες και φίλους ακτιβιστές να πάρουν μέρος επίσης:  
[_activisthandbook.org/rebelassembly/hub_](/rebelassembly/hub)

<div></div>

## Περιγραφή ρόλου

Ως συντονίστρια ή συντονιστής κόμβου, οργανώνεις έναν τοπικό κόμβο ως μέρος της Διεθνούς μας Συνέλευσης. Θα προωθήσεις τον κόμβο των ακτιβιστών/ιστριών σου _(rebel hub)_ για να βρεις άτομα που επιθυμούν να συμμετάσχουν, θα ρυθμίσεις τα logistics και θα συντονίσεις την ομάδα σου κατά τη διάρκεια της εκδήλωσης.

### Ποια άτομα ψάχνουμε;

-   Συμφωνείς ολόψυχα με τις [**αρχές**](/el/about/principles) μας.
-   Έχεις εμπειρία στον **ακτιβισμό**, συμμετέχεις πολιτικά ή έχεις δείξει ενδιαφέρον να αλλάξεις την κοινωνία μας προς το καλύτερο με οποιονδήποτε άλλο τρόπο.
-   **Δεν φοβάσαι να πάρεις πρωτοβουλίες** και έχεις την **προθυμία να μάθεις**. Μπορείς να κάνεις άλλα άτομα να ενθουσιαστούν με τα έργα σου και να μπορούν να συνεργαστούν με μια ποικιλόμορφη ομάδα ανθρώπων.
-   Μπορείς να **αφοσιωθείς** σε αυτόν τον ρόλο τουλάχιστον μέχρι τον Αύγουστο. Μπορείς να επενδύσεις 6 ώρες την εβδομάδα στο έργο, εκ των οποίων οι 2 ώρες την εβδομάδα αφορούν διαδικτυακές συσκέψεις και οι υπόλοιπες 4 ώρες αφορούν ανεξάρτητη εργασία με τον κόμβο σου. Ο απαιτούμενος χρόνος θα αυξηθεί πιο κοντά στην εκδήλωση.
-   Καταλαβαίνεις και μιλάς με άνεση **την αγγλική γλώσσα**.

### Τι προσφέρουμε;

-   Θα αναπτύξεις το **δίκτυό** σου και θα κάνεις πολλά καινούρια άτομα, από την τοπική σου αλλά και τη διεθνή κοινότητα, φίλες & φίλους.
-   Θα **έχεις μεγάλο θετικό αντίκτυπο**, δουλεύοντας μαζί με μια στενή ομάδα ενθουσιωδών και δραστηριοποιημένων εθελοντών που δεν φοβούνται να σκεφτούν μεγάλους στόχους.
-   Θα έχεις **εκτενή εκπαίδευση** για να σε βοηθήσει να κάνεις τον κόμβο των επαναστατών σου επιτυχημένο. Έμπειρα άτομα από όλο τον κόσμο που ασχολούνται με τον ακτιβισμό θα σε διδάξουν απτές δεξιότητες στην οργάνωση, την προώθηση, την προσέλκυση και τον συντονισμό ομάδας.

## **Ε&Α**

### **Τι είναι αυτή εκδήλωση;**

Κατά τη διάρκεια της [Διεθνούς Συνέλευσης Δημιουργικού Ακτιβισμού](/el/rebelassembly), ακτιβιστές & ακτιβίστριες από όλο τον κόσμο θα συγκεντρωθούν σε μικρούς τοπικούς κόμβους, ώστε να γράψουν οδηγούς για άτομα που επιφέρουν κοινωνική αλλαγή.

Η εκδήλωση είναι μια έντονη δραστηριότητα ομαδικής εργασίας που μοιάζει με σπριντ που διαρκεί μόνο 2 ημέρες και παράγει σαφή γραπτά αποτελέσματα. Όλα τα άρθρα θα προστεθούν στο συνεργατικό εγχειρίδιο Activist Handbook, τη Wikipedia για άτομα που ασχολούνται με τον ακτιβισμό.

### **Τι είναι ένα rebel hub;**

Ένας τοπικός κόμβος _(rebel hub)_ είναι μια μικρή αυτό-οργανωμένη ομάδα από άτομα που επιφέρουν αλλαγή και μοιράζονται την ίδια γεωγραφική περιοχή. Οι κόμβοι συγκεντρώνονται διαδικτυακά ή στην πραγματική ζωή κατά τη διάρκεια της Διεθνούς μας Συνέλευσης.

Μπορείς να ξεκινήσεις το δικό σου rebel hub και να προσκαλέσεις συναδέλφους ακτιβιστές & ακτιβίστριες. Τόσο άτομα ξεχωριστά όσο και υπάρχουσες οργανώσεις μπορούν να φιλοξενήσουν ένα rebel hub. Οι τοπικοί κόμβοι δημιουργούνται από δύο ή περισσότερους συντονιστές/συντονίστριες κόμβου. Αν και περιμένουμε από τα άτομα που θα είναι υπεύθυνα για τον συντονισμό κόμβου να είναι ικανά στην αγγλική γλώσσα, η ομιλία αγγλικών δεν αποτελεί προϋπόθεση για τα άλλα άτομα που συμμετέχουν στο rebel hub.

### Ποια άτομα μπορούν να υποβάλουν αίτηση για τον συντονισμό κόμβου;

Καλούμε κάθε οικολογικό, κοινωνικό και προοδευτικό ακτιβιστή και ακτιβίστρια που ζει στις ακόλουθες ζώνες ώρας να συμμετάσχει: UTC-1 με UTC+4 (Αφρική, Ανατολική και Δυτική Ευρώπη, Μέση Ανατολή).

### Ποιο θα είναι το πρόγραμμα;

Τους μήνες πριν από την εκδήλωση, οι συντονίστριες και οι συντονιστές κόμβων θα έχουν εκτενή εκπαίδευση από τη διεθνή ομάδα προετοιμασίας. Σε συνεργασία με την ομάδα προετοιμασίας, οι συντονιστές και οι συντονίστριες κόμβου θα επιλέξουν θέματα για να γράψουν.

Κατά τη διάρκεια της εκδήλωσης, οι συμμετέχοντες θα κάνουν καταιγισμό ιδεών _(brainstorming)_ για τα συγκεκριμένα ζητήματα για τα οποία θέλουν να γράψουν, από τα θέματα που ορίστηκαν πριν την εκδήλωση. Θα υπάρξουν συνεδρίες icebreakers για να σπάσει ο πάγος, καθώς και συνεδρίες κοινοτικής οικοδόμησης _(community building)_. Και το πιο σημαντικό: τα άτομα που συμμετέχουν θα γράφουν οδηγούς για ακτιβίστριες & ακτιβιστές.

Οι συντονιστές και οι συντονίστριες των κόμβων θα συντονίσουν αυτό το πρόγραμμα, με τη βοήθεια της ομάδας προετοιμασίας.

### Τι θα γράψουμε;

Θα γράψουμε οδηγούς για άτομα που ασχολούνται με τον ακτιβισμό. Οι συντονίστριες και οι συντονιστές των κόμβων θα αποφασίσουν από κοινού με την ομάδα προετοιμασίας για το ποια ζητήματα θα γράψει ο κάθε κόμβος. Τα άτομα που θα συμμετάσχουν στους κόμβους θα γράψουν για θέματα εντός αυτών των ζητημάτων.

Για παράδειγμα, ένας κόμβος θα μπορούσε να γράψει για την ευημερία όσων ασχολούνται με τον ακτιβισμό. Και ένας άλλος θα μπορούσε να γράψει για τις εκστρατείες προώθησης και την προσέλκυσης. Οι συντονιστές και οι συντονίστριες των κόμβων θα μπορούν να επιλέγουν θέματα που σχετίζονται με τα κινήματα και τα τοπικά τους πλαίσια.

## **Μοιράσου την εκδήλωση**

Κάνε λίγο θόρυβο στα social media με τα hashtag `#TrainRebels` `#UprootTheSystem` και μοιράσου τον σύνδεσμο με το δίκτυό σου:

**👉** [**activisthandbook.org/el/rebelassembly**](/el/rebelassembly)

<div></div>